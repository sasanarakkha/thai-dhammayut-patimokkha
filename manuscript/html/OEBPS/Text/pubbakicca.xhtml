<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Pubbakicca</title>
  <link href="../Styles/main.css" type="text/css" rel="stylesheet"/>
</head>

<body>
  <h1><a href="preliminary-duties.xhtml">Pubbakicca</a><a id="pubbakicca"></a></h1>

  <hr/>

  <p style="text-align:center;">Okāsaṁ me bhante thero detu pāṭimokkhaṁ uddesituṁ. 1</p>

  <p style="text-align:center;">〈 Saṅghatthera: Karomi āyasmato okāsaṁ.&#160;〉</p>

  <p>Uposathakaraṇato pubbe navavidhaṁ pubbakiccaṁ kātabbaṁ hoti:</p>

  <p>Taṇ'ṭhāna-sammajjanañ'ca; tattha padīp'ujjalanañ'ca; āsana-paññapanañ'ca; pānīyaparibhojanīy'ūpaṭṭhapanañ'ca; chand'ārahānaṁ bhikkhūnaṁ Chand'āharaṇañ'ca; tesaññ'eva akat'uposathānaṁ pārisuddhiyā'pi āharaṇañ'ca; utu'kkhānañ'ca; bhikkhugaṇanā ca; bhikkhunīnam'ovādo cā'ti.</p>

  <p>Tattha purimesu catūsu kiccesu padīpakiccaṁ idāni suriy'ālokassa atthitāya n'atthi, aparāni tīṇi 2 bhikkhūnaṁ vattaṁ jānantehi bhikkhūhi 3 katāni pariniṭṭhitāni honti. 4</p>

  <p>Chand'āharaṇa pārisuddhi-āharaṇāni pana imissaṁ sīmāyaṁ hatthapāsaṁ vijahitvā nisinnānaṁ bhikkhūnaṁ abhāvato n'atthi.</p>
  
  <p>Utu'kkhānaṁ nāma ettakaṁ atikkantaṁ ettakaṁ avasiṭṭhan'ti; evaṁ utu-ācikkhanaṁ. Utūn'īdha pana sāsane hemanta-gimha-vassānānaṁ vasena tīṇi honti.</p>

  <p>Ayaṁ hemanto'tu 5 asmiñ'ca utumhi aṭṭha uposathā, 6 iminā pakkhena: eko uposatho sampatto, dve uposathā atikkantā, pañca uposathā avasiṭṭhā. 7 Iti evaṁ sabbehi āyasmantehi utu'kkhānaṁ dhāretabbaṁ.</p>

  <p style="text-align:center;">〈 Everyone: “Evaṁ bhante / āvuso” 〉</p>

  <p>Bhikkhugaṇanā nāma imasmiṁ uposath'agge uposath'atthāya sannipatitā bhikkhū ettakā'ti, bhikkhūnaṁ gaṇanā. Imasmiṁ pana uposath'agge cattāro 8 bhikkhū sannipatitā honti. Iti sabbehi āyasmantehi bhikkhugaṇanā'pi dhāretabbā.</p>

  <p style="text-align:center;">〈 Everyone: “Evaṁ bhante / āvuso” 〉</p>

  <p>Bhikkhunīnam'ovādo pana samīpe tāsaṁ n'atthitāya n'atthi. Iti sakaraṇ'okāsānaṁ pubbakiccānaṁ katattā nikkaraṇ'okāsānaṁ pubbakiccānaṁ pakatiyā pariniṭṭhitattā evan'taṁ navavidhaṁ pubbakiccaṁ pariniṭṭhitaṁ hoti.</p>

  <p>Niṭṭhite ca pubbakicce: Sace so divaso cātuddasī-paṇṇarasī-sāmaggīnam'aññataro yath'ājja uposatho paṇṇaraso / cātuddaso / sāmaggo.</p>

  <ol>
    <li>Yāvatikā ca bhikkhū kammappattā saṅghuposath'ārahā cattāro vā tato vā atirekā pakatattā pārājikaṁ anāpannā saṅghena vā anukkhittā.</li>

    <li>Te ca kho hatthapāsaṁ avijahitvā ekasīmāyaṁ ṭhitā.</li>

    <li>Tesañ'ca vikālabhojan'ādi-vasena-vatthu-sabhāg'āpattiyo ce na vijjanti.</li>

    <li>Tesañ'ca hatthapāse hatthapāsato bahikaraṇavasena vajjetabbo koci vajjanīyapuggalo ce n'atthi.</li>
  </ol>

  <p>Evan'taṁ uposathakammaṁ imehi catūhi lakkhaṇehi saṅgahitaṁ pattakallaṁ nāma hoti, kātuṁ yuttarūpaṁ.</p>

  <p>Uposathakammassa pattakallattaṁ viditvā idāni kariyamāno uposatho saṅghena anumānetabbo.</p>

  <p style="text-align:center;">〈 Everyone: “Sādhu bhante / āvuso” 〉</p>

  <p style="text-align:center;">〈 Saṅghatthera: Pubbakaraṇa-pubbakiccāni samāpetvā, imassa nisinnassa bhikkhusaṅghassa anumatiyā pāṭimokkhaṁ uddesituṁ ajjhesanaṁ karomi. 〉</p>
</body>
</html>