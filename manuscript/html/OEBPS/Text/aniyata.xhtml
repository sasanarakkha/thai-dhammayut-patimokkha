<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aniyat'uddeso</title>
  <link href="../Styles/main.css" type="text/css" rel="stylesheet"/>
</head>

<body>
  <h1>Aniyat'uddeso</h1>

  <hr/>

  <p class="intro">Ime kho pan’āyasmanto dve aniyatā dhammā uddesaṁ āgacchanti.</p>

  <h2 id="sigil_toc_id_18"><a href="uncertain-cases.xhtml#unc1">Aniyata 1: Paṭhama-aniyatasikkhāpadaṁ</a><a id="aniy1"></a></h2>

  <p>Yo pana bhikkhu mātugāmena saddhiṁ eko ekāya raho paṭicchanne āsane alaṅ'kammaniye nisajjaṁ kappeyya, tam'enaṁ saddheyyavacasā upāsikā disvā tiṇṇaṁ dhammānaṁ aññatarena vadeyya: pārājikena vā saṅghādisesena vā pācittiyena vā, nisajjaṁ bhikkhu paṭijānamāno tiṇṇaṁ dhammānaṁ aññatarena kāretabbo: pārājikena vā saṅghādisesena vā pācittiyena vā, yena vā sā saddheyyavacasā upāsikā vadeyya, tena so bhikkhu kāretabbo, ayaṁ dhammo aniyato.</p>

  <h2 id="sigil_toc_id_19"><a href="uncertain-cases.xhtml#unc2">Aniyata 2: Dutiya-aniyatasikkhāpadaṁ</a><a id="aniy2"></a></h2>

  <p>Na h'eva kho pana paṭicchannaṁ āsanaṁ hoti n'ālaṅ'kammaniyaṁ, alañ'ca kho hoti mātugāmaṁ duṭṭhullāhi vācāhi obhāsituṁ.<br/> Yo pana bhikkhu tathārūpe āsane mātugāmena saddhiṁ eko ekāya raho nisajjaṁ kappeyya, tam'enaṁ saddheyyavacasā upāsikā disvā dvinnaṁ dhammānaṁ aññatarena vadeyya saṅghādisesena vā pācittiyena vā, nisajjaṁ bhikkhu paṭijānamāno dvinnaṁ dhammānaṁ aññatarena kāretabbo saṅghādisesena vā pācittiyena vā, yena vā sā saddheyyavacasā upāsikā vadeyya, tena so bhikkhu kāretabbo, ayam'pi dhammo aniyato.</p>

  <p style="text-align: center;">Uddiṭṭhā kho āyasmanto dve aniyatā dhammā.<br/> Tatth'āyasmante pucchāmi: Kacci’ttha parisuddhā?<br/> Dutiyam'pi pucchāmi: Kacci’ttha parisuddhā?<br/> Tatiyam'pi pucchāmi: Kacci’ttha parisuddhā?<br/> Parisuddh’etth'āyasmanto, tasmā tuṇhī, evam'etaṁ dhārayāmi.</p>

  <p class="outro">Dve aniyatā niṭṭhitā 13</p>
</body>
</html>