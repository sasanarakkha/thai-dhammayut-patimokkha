<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sekhiyā</title>
  <link href="../Styles/main.css" type="text/css" rel="stylesheet"/>
</head>

<body>
  <h1>Sekhiyā</h1>

  <hr/>

  <p class="intro">Ime kho pan’āyasmanto sekhiyā dhammā uddesaṃ āgacchanti.</p>

  <h2 class="h2-chapters" id="sigil_toc_id_36">Parimaṇḍalavaggo</h2>

  <h3 class="h3-sub-chapters sigil_not_in_toc"><a href="trainings.xhtml#training1-2">Sekhiya 1 &amp; 2: Parimaṇḍalasikkhāpadaṁ</a><a id="sekh1-2"></a></h3>

  <p>Parimaṇḍalaṁ nivāsessāmī'ti, sikkhā karaṇīyā. Parimaṇḍalaṁ pārupissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training3-4">Sekhiya 3 &amp; 4: Suppaṭicchannasikkhāpadaṁ</a><a id="sekh3-4"></a></h3>

  <p>Supaṭicchanno antaraghare gamissāmī'ti, sikkhā karaṇīyā. Supaṭicchanno antaraghare nisīdissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training5-6">Sekhiya 5 &amp; 6: Susaṁvutasikkhāpadaṁ</a><a id="sekh5-6"></a></h3>

  <p>Susaṁvuto antaraghare gamissāmī'ti sikkhā karaṇīyā. Susaṁvuto antaraghare nisīdissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training7-8">Sekhiya 7 &amp; 8: Okkhittacakkhusikkhāpadaṁ</a><a id="sekh7-8"></a></h3>

  <p>Okkhittacakkhu antaraghare gamissāmī'ti sikkhā karaṇīyā. Okkhittacakkhu antaraghare nisīdissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training9-10">Sekhiya 9 &amp; 10: Ukkhittakasikkhāpadaṁ</a><a id="sekh9-10"></a></h3>

  <p>Na ukkhittakāya antaraghare gamissāmī'ti, sikkhā karaṇīyā. Na ukkhittakāya antaraghare nisīdissāmī'ti, sikkhā karaṇīyā.</p>

  <p style="text-align: center;">Parimaṇḍalavaggo paṭhamo</p>

  <h2 class="h2-chapters" id="sigil_toc_id_37">Ujjagghikavaggo</h2>

  <h3 class="h3-sub-chapters sigil_not_in_toc"><a href="trainings.xhtml#training11-12">Sekhiya 11 &amp; 12: Ujjagghikasikkhāpadaṁ</a><a id="sekh11-12"></a></h3>

  <p>Na ujjagghikāya antaraghare gamissāmī'ti, sikkhā karaṇīyā. Na ujjagghikāya antaraghare nisīdissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training13-14">Sekhiya 13 &amp; 14: Uccasaddasikkhāpadaṁ</a><a id="sekh13-14"></a></h3>

  <p>Appasaddo antaraghare gamissāmī'ti sikkhā karaṇīyā. Appasaddo antaraghare nisīdissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training15-16">Sekhiya 15 &amp; 16: Kāyappacālakasikkhāpadaṁ</a><a id="sekh15-16"></a></h3>

  <p>Na kāyappacālakaṁ antaraghare gamissāmī'ti sikkhā karaṇīyā. Na kāyappacālakaṁ antaraghare nisīdissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training17-18">Sekhiya 17 &amp; 18: Bāhuppacālakasikkhāpadaṁ</a><a id="sekh17-18"></a></h3>

  <p>Na bāhuppacālakaṁ antaraghare gamissāmī'ti sikkhā karaṇīyā. Na bāhuppacālakaṁ antaraghare nisīdissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training19-20">Sekhiya 19 &amp; 20: Sīsappacālakasikkhāpadaṁ</a><a id="sekh19-20"></a></h3>

  <p>Na sīsappacālakaṁ antaraghare gamissāmī'ti sikkhā karaṇīyā. Na sīsappacālakaṁ antaraghare nisīdissāmī'ti sikkhā karaṇīyā.</p>

  <p style="text-align: center;">Ujjagghikavaggo dutiyo</p>

  <h2 class="h2-chapters" id="sigil_toc_id_38">Khambhakatavaggo</h2>

  <h3 class="h3-sub-chapters sigil_not_in_toc"><a href="trainings.xhtml#training21-22">Sekhiya 21 &amp; 22: Khambhakatasikkhāpadaṁ</a><a id="sekh21-22"></a></h3>

  <p>Na khambhakato antaraghare gamissāmī'ti, sikkhā karaṇīyā. Na khambhakato antaraghare nisīdissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training23-24">Sekhiya 23 &amp; 24: Oguṇṭhitasikkhāpadaṁ</a><a id="sekh23-24"></a></h3>

  <p>Na oguṇṭhito antaraghare gamissāmī'ti sikkhā karaṇīyā. Na oguṇṭhito antaraghare nisīdissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training25">Sekhiya 25: Ukkuṭikasikkhāpadaṁ</a><a id="sekh25"></a></h3>

  <p>Na ukkuṭikāya antaraghare gamissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training26">Sekhiya 26: Pallatthikasikkhāpadaṁ</a><a id="sekh26"></a></h3>

  <p>Na pallatthikāya antaraghare nisīdissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training27">Sekhiya 27: Sakkaccapaṭiggahaṇasikkhāpadaṁ</a><a id="sekh27"></a></h3>

  <p>Sakkaccaṁ piṇḍapātaṁ paṭiggahessāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training28">Sekhiya 28: Pattasaññīpaṭiggahaṇasikkhāpadaṁ</a><a id="sekh28"></a></h3>

  <p>Pattasaññī piṇḍapātaṁ paṭiggahessāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training29">Sekhiya 29: Samasūpakapaṭiggahaṇasikkhāpadaṁ</a><a id="sekh29"></a></h3>

  <p>Samasūpakaṁ piṇḍapātaṁ paṭiggahessāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training30">Sekhiya 30: Samatitthikasikkhāpadaṁ</a><a id="sekh30"></a></h3>

  <p>Samatitthikaṁ piṇḍapātaṁ paṭiggahessāmī'ti, sikkhā karaṇīyā.</p>

  <p style="text-align: center;">Khambhakatavaggo tatiyo</p>

  <h2 class="h2-chapters" id="sigil_toc_id_39">Sakkaccavaggo</h2>

  <h3 class="h3-sub-chapters sigil_not_in_toc"><a href="trainings.xhtml#training31">Sekhiya 31: Sakkaccabhuñjanasikkhāpadaṁ</a><a id="sekh31"></a></h3>

  <p>Sakkaccaṁ piṇḍapātaṁ bhuñjissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training32">Sekhiya 32: Pattasaññībhuñjanasikkhāpadaṁ</a><a id="sekh32"></a></h3>

  <p>Pattasaññī piṇḍapātaṁ bhuñjissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training33">Sekhiya 33: Sapadānasikkhāpadaṁ</a><a id="sekh33"></a></h3>

  <p>Sapadānaṁ piṇḍapātaṁ bhuñjissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training34">Sekhiya 34: Samasūpakasikkhāpadaṁ</a><a id="sekh34"></a></h3>

  <p>Samasūpakaṁ piṇḍapātaṁ bhuñjissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training35">Sekhiya 35: Na-thūpakatasikkhāpadaṁ</a><a id="sekh35"></a></h3>

  <p>Na thūpakato omadditvā piṇḍapātaṁ bhuñjissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training36">Sekhiya 36: Odanappaṭicchādanasikkhāpadaṁ</a><a id="sekh36"></a></h3>

  <p>Na sūpaṁ vā byañjanaṁ vā odanena paṭicchādessāmi bhiyyokamyataṁ upādāyā'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training37">Sekhiya 37: Sūpodanaviññattisikkhāpadaṁ</a><a id="sekh37"></a></h3>

  <p>Na sūpaṁ vā odanaṁ vā agilāno attano atthāya viññāpetvā bhuñjissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training38">Sekhiya 38: Ujjhānasaññīsikkhāpadaṁ</a><a id="sekh38"></a></h3>

  <p>Na ujjhānasaññī paresaṁ pattaṁ olokessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training39">Sekhiya 39: Kabaḷasikkhāpadaṁ</a><a id="sekh39"></a></h3>

  <p>N'ātimahantaṁ kabaḷaṁ karissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training40">Sekhiya 40: Ālopasikkhāpadaṁ</a><a id="sekh40"></a></h3>

  <p>Parimaṇḍalaṁ ālopaṁ karissāmī'ti sikkhā karaṇīyā.</p>

  <p style="text-align: center;">Sakkaccavaggo catuttho</p>

  <h2 class="h2-chapters" id="sigil_toc_id_40">Kabaḷavaggo</h2>

  <h3 class="h3-sub-chapters sigil_not_in_toc"><a href="trainings.xhtml#training41">Sekhiya 41: Anāhaṭasikkhāpadaṁ</a><a id="sekh41"></a></h3>

  <p>Na anāhaṭe kabaḷe mukhadvāraṁ vivarissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training42">Sekhiya 42: Bhuñjamānasikkhāpadaṁ</a><a id="sekh42"></a></h3>

  <p>Na bhuñjamāno sabbaṁ hatthaṁ mukhe pakkhipissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training43">Sekhiya 43: Sakabaḷasikkhāpadaṁ</a><a id="sekh43"></a></h3>

  <p>Na sakabaḷena mukhena byāharissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training44">Sekhiya 44: Piṇḍukkhepakasikkhāpadaṁ</a><a id="sekh44"></a></h3>

  <p>Na piṇḍ'ukkhepakaṁ bhuñjissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training45">Sekhiya 45: Kabaḷāvacchedakasikkhāpadaṁ</a><a id="sekh45"></a></h3>

  <p>Na kabaḷ'āvacchedakaṁ bhuñjissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training46">Sekhiya 46: Avagaṇḍakārakasikkhāpadaṁ</a><a id="sekh46"></a></h3>

  <p>Na avagaṇḍakārakaṁ bhuñjissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training47">Sekhiya 47: Hatthaniddhunakasikkhāpadaṁ</a><a id="sekh47"></a></h3>

  <p>Na hatthaniddhunakaṁ bhuñjissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training48">Sekhiya 48: Sitthāvakārakasikkhāpadaṁ</a><a id="sekh48"></a></h3>

  <p>Na sitth'āvakārakaṁ bhuñjissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training49">Sekhiya 49: Jivhānicchārakasikkhāpadaṁ</a><a id="sekh49"></a></h3>

  <p>Na jivhānicchārakaṁ bhuñjissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training50">Sekhiya 50: Capucapukārakasikkhāpadaṁ</a><a id="sekh50"></a></h3>

  <p>Na capucapukārakaṁ bhuñjissāmī'ti sikkhā karaṇīyā.</p>

  <p style="text-align: center;">Kabaḷavaggo pañcamo</p>

  <h2 class="h2-chapters" id="sigil_toc_id_41">Surusuruvaggo</h2>

  <h3 class="h3-sub-chapters sigil_not_in_toc"><a href="trainings.xhtml#training51">Sekhiya 51: Surusurukārakasikkhāpadaṁ</a><a id="sekh51"></a></h3>

  <p>Na surusurukārakaṁ bhuñjissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training52">Sekhiya 52: Hatthanillehakasikkhāpadaṁ</a><a id="sekh52"></a></h3>

  <p>Na hatthanillehakaṁ bhuñjissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training53">Sekhiya 53: Pattanillehakasikkhāpadaṁ</a><a id="sekh53"></a></h3>

  <p>Na pattanillehakaṁ bhuñjissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training54">Sekhiya 54: Oṭṭhanillehakasikkhāpadaṁ</a><a id="sekh54"></a></h3>

  <p>Na oṭṭhanillehakaṁ bhuñjissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training55">Sekhiya 55: Sāmisasikkhāpadaṁ</a><a id="sekh55"></a></h3>

  <p>Na sāmisena hatthena pānīyathālakaṁ paṭiggahessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training56">Sekhiya 56: Sasitthakasikkhāpadaṁ</a><a id="sekh56"></a></h3>

  <p>Na sasitthakaṁ pattadhovanaṁ antaraghare chaḍḍessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training57">Sekhiya 57: Chattapāṇisikkhāpadaṁ</a><a id="sekh57"></a></h3>

  <p>Na chattapāṇissa agilānassa dhammaṁ desessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training58">Sekhiya 58: Daṇḍapāṇisikkhāpadaṁ</a><a id="sekh58"></a></h3>

  <p>Na daṇḍapāṇissa agilānassa dhammaṁ desessāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training59">Sekhiya 59: Satthapāṇisikkhāpadaṁ</a><a id="sekh59"></a></h3>

  <p>Na satthapāṇissa agilānassa dhammaṁ desessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training60">Sekhiya 60: Āvudhapāṇisikkhāpadaṁ</a><a id="sekh60"></a></h3>

  <p>Na āvudhapāṇissa agilānassa dhammaṁ desessāmī'ti, sikkhā karaṇīyā.</p>

  <p style="text-align: center;">Surusuruvaggo chaṭṭho</p>

  <h2 class="h2-chapters" id="sigil_toc_id_42">Pādukavaggo</h2>

  <h3 class="h3-sub-chapters sigil_not_in_toc"><a href="trainings.xhtml#training61">Sekhiya 61: Pādukasikkhāpadaṁ</a><a id="sekh61"></a></h3>

  <p>Na pāduk'ārūḷhassa agilānassa dhammaṁ desessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training62">Sekhiya 62: Upāhanasikkhāpadaṁ</a><a id="sekh62"></a></h3>

  <p>Na upāhan'ārūḷhassa agilānassa dhammaṁ desessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training63">Sekhiya 63: Yānasikkhāpadaṁ</a><a id="sekh63"></a></h3>

  <p>Na yānagatassa agilānassa dhammaṁ desessāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training64">Sekhiya 64: Sayanasikkhāpadaṁ</a><a id="sekh64"></a></h3>

  <p>Na sayanagatassa agilānassa dhammaṁ desessāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training65">Sekhiya 65: Pallatthikasikkhāpadaṁ</a><a id="sekh65"></a></h3>

  <p>Na pallatthikāya nisinnassa agilānassa dhammaṁ desessāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training66">Sekhiya 66: Veṭhitasikkhāpadaṁ</a><a id="sekh66"></a></h3>

  <p>Na veṭhitasīsassa agilānassa dhammaṁ desessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training67">Sekhiya 67: Oguṇṭhitasikkhāpadaṁ</a><a id="sekh67"></a></h3>

  <p>Na oguṇṭhitasīsassa agilānassa dhammaṁ desessāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training68">Sekhiya 68: Chamāsikkhāpadaṁ</a><a id="sekh68"></a></h3>

  <p>Na chamāyaṁ nisīditvā āsane nisinnassa agilānassa dhammaṁ desessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training69">Sekhiya 69: Nīcāsanasikkhāpadaṁ</a><a id="sekh69"></a></h3>

  <p>Na nīce āsane nisīditvā ucce āsane nisinnassa agilānassa dhammaṁ desessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training70">Sekhiya 70: Ṭhitasikkhāpadaṁ</a><a id="sekh70"></a></h3>

  <p>Na ṭhito nisinnassa agilānassa dhammaṁ desessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training71">Sekhiya 71: Pacchatogamanasikkhāpadaṁ</a><a id="sekh71"></a></h3>

  <p>Na pacchato gacchanto purato gacchantassa agilānassa dhammaṁ desessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training72">Sekhiya 72: Uppathenagamanasikkhāpadaṁ</a><a id="sekh72"></a></h3>

  <p>Na uppathena gacchanto pathena gacchantassa agilānassa dhammaṁ desessāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training73">Sekhiya 73: Ṭhito-uccārasikkhāpadaṁ</a><a id="sekh73"></a></h3>

  <p>Na ṭhito agilāno uccāraṁ vā passāvaṁ vā karissāmī'ti, sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training74">Sekhiya 74: Harite-uccārasikkhāpadaṁ</a><a id="sekh74"></a></h3>

  <p>Na harite agilāno uccāraṁ vā passāvaṁ vā kheḷaṁ vā karissāmī'ti sikkhā karaṇīyā.</p>

  <h3 class="h3-sub-chapters sigil_not_in_toc"><a href="trainings.xhtml#training75">Sekhiya 75: Udake-uccārasikkhāpadaṁ</a><a id="sekh75"></a></h3>

  <p>Na udake agilāno uccāraṁ vā passāvaṁ vā kheḷaṁ vā karissāmī'ti sikkhā karaṇīyā.</p>

  <p style="text-align: center;">Pādukavaggo sattamo</p>

  <p style="text-align: center;">Uddiṭṭhā kho āyasmanto sekhiyā dhammā.<br/> Tatth'āyasmante pucchāmi: Kacci’ttha parisuddhā?<br/> Dutiyam'pi pucchāmi: Kacci’ttha parisuddhā?<br/> Tatiyam'pi pucchāmi: Kacci’ttha parisuddhā?<br/> Parisuddh’etth'āyasmanto, tasmā tuṇhī, evam'etaṁ dhārayāmi.</p>

  <p class="outro">Sekhiyā niṭṭhitā</p>
</body>
</html>