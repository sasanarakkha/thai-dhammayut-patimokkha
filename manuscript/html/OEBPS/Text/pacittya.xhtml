<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Pācittiyā</title>
  <link href="../Styles/main.css" type="text/css" rel="stylesheet"/>
</head>

<body>
  <h1>Pācittiyā</h1>

  <hr/>

  <p class="intro">Ime kho pan'āyasmanto dvenavuti pācittiyā dhammā uddesaṁ āgacchanti.</p>

  <h2 class="h2-chapters">Musāvādavaggo</h2>

  <h3 class="h3-sub-chapters">Pācittiya 1: Musāvādasikkhāpadaṁ</h3>

  Sampajānamusāvāde, pācittiyaṁ. 

  <h3 class="h3-sub-chapters">Pācittiya 2: Omasavādasikkhāpadaṁ</h3>

  Omasavāde, pācittiyaṁ. 

  <h3 class="h3-sub-chapters">Pācittiya 3: Pesuññasikkhāpadaṁ</h3>

  Bhikkhupesuññe, pācittiyaṁ. 

  <h3 class="h3-sub-chapters">Pācittiya 4: Padasodhammasikkhāpadaṁ</h3>

  Yo pana bhikkhu anupasampannaṁ padaso dhammaṁ vāceyya, pācittiyaṁ. 

  <h3 class="h3-sub-chapters">Pācittiya 5: Paṭhamasahaseyyasikkhāpadaṁ</h3>

  Yo pana bhikkhu anupasampannena uttariṁ dirattatirattaṁ saha seyyaṁ kappeyya, pācittiyaṁ. 

  <h3 class="h3-sub-chapters">Pācittiya 6: Dutiyasahaseyyasikkhāpadaṁ</h3>

  Yo pana bhikkhu mātugāmena saha seyyaṁ kappeyya, pācittiyaṁ. 

  <h3 class="h3-sub-chapters">Pācittiya 7: Dhammadesanāsikkhāpadaṁ</h3>

  Yo pana bhikkhu mātugāmassa uttariṁ chappañcavācāhi dhammaṁ deseyya, aññatra viññunā purisaviggahena, pācittiyaṁ. 

  <h3 class="h3-sub-chapters">Pācittiya 8: Bhūtārocanasikkhāpadaṁ</h3>

  Yo pana bhikkhu anupasampannassa uttarimanussadhammaṁ āroceyya bhūtasmiṁ, pācittiyaṁ. 

  <h3 class="h3-sub-chapters">Pācittiya 9: Duṭṭhullārocanasikkhāpadaṁ</h3>

  Yo pana bhikkhu bhikkhussa duṭṭhullaṁ āpattiṁ anupasampannassa āroceyya, aññatra bhikkhusammutiyā, pācittiyaṁ. 

  <h3 class="h3-sub-chapters">Pācittiya 10: Paṭhavīkhaṇanasikkhāpadaṁ</h3>

  Yo pana bhikkhu paṭhaviṁ khaṇeyya vā khaṇāpeyya vā, pācittiyaṁ. 

  <p style="text-align: center;">Musāvādavaggo paṭhamo</p>

  <h2 class="h2-chapters">Bhūtagāmavaggo</h2>

  <h3 class="h3-sub-chapters">Pācittiya 11: Bhūtagāmasikkhāpadaṁ</h3>

  Bhūtagāmapātabyatāya, pācittiyaṁ. 

  <h3 class="h3-sub-chapters">Pācittiya 12: Aññavādakasikkhāpadaṁ</h3>

  Aññavādake vihesake, pācittiyaṁ. 

  <h3 class="h3-sub-chapters">Pācittiya 13: Ujjhāpanakasikkhāpadaṁ</h3>

  Ujjhāpanake khiyyanake, pācittiyaṁ. 

  <h3 class="h3-sub-chapters">Pācittiya 14: Paṭhamasen'āsanasikkhāpadaṁ</h3>

  Yo pana bhikkhu saṅghikaṁ mañcaṁ vā pīṭhaṁ vā bhisiṁ vā kocchaṁ vā ajjhokāse santharitvā vā santharāpetvā vā, taṁ pakkamanto n'eva uddhareyya na uddharāpeyya, anāpucchaṁ vā gaccheyya, pācittiyaṁ. 

  <h3 class="h3-sub-chapters">Pācittiya 15: Dutiyasen'āsanasikkhāpadaṁ</h3>

  Yo pana bhikkhu saṅghike vihāre seyyaṁ santharitvā vā santharāpetvā vā, taṁ pakkamanto n'eva uddhareyya na uddharāpeyya, anāpucchaṁ vā gaccheyya, pācittiyaṁ. 

  <h3 class="h3-sub-chapters">Pācittiya 16: Anupakhajjasikkhāpadaṁ</h3>

  Yo pana bhikkhu saṅghike vihāre jānaṁ pubb'upagataṁ bhikkhuṁ anupakhajja seyyaṁ kappeyya: “Yassa sambādho bhavissati, so pakkamissatī'ti”, etad'eva paccayaṁ karitvā anaññaṁ, pācittiyaṁ. 

  <h3 class="h3-sub-chapters">Pācittiya 17: Nikkaḍḍhanasikkhāpadaṁ</h3>

  Yo pana bhikkhu bhikkhuṁ kupito anattamano saṅghikā vihārā nikkaḍḍheyya vā nikkaḍḍhāpeyya vā, pācittiyaṁ. 

  <h3 class="h3-sub-chapters">Pācittiya 18: Vehāsakuṭisikkhāpadaṁ</h3>

  Yo pana bhikkhu saṅghike vihāre uparivehāsakuṭiyā āhaccapādakaṁ mañcaṁ vā pīṭhaṁ vā abhinisīdeyya vā abhinipajjeyya vā, pācittiyaṁ. 

  <h3 class="h3-sub-chapters">Pācittiya 19: Mahallakavihārasikkhāpadaṁ</h3>

  Mahallakaṁ pana bhikkhunā vihāraṁ kārayamānena, yāva dvārakosā aggaḷaṭṭhapanāya ālokasandhiparikammāya dvatticchadanassa pariyāyaṁ appaharite ṭhitena adhiṭṭhātabbaṁ; tato ce uttariṁ, appaharite'pi ṭhito, adhiṭṭhaheyya, pācittiyaṁ. 

  <h3 class="h3-sub-chapters">Pācittiya 20: Sappāṇakasikkhāpadaṁ</h3>

  Yo pana bhikkhu jānaṁ sappāṇakaṁ udakaṁ tiṇaṁ vā mattikaṁ vā siñceyya vā siñcāpeyya vā, pācittiyaṁ. 

  <p style="text-align: center;">Bhūtagāmavaggo dutiyo</p>

  <h2 class="h2-chapters">Bhikkhunovādavaggo</h2>

  <h3 class="h3-sub-chapters">Pācittiya 21: Ovādasikkhāpadaṁ</h3>

  Yo pana bhikkhu asammato bhikkhuniyo ovadeyya, pācittiyaṁ. 

  <h3 class="h3-sub-chapters">Pācittiya 22: Atthaṅgatasikkhāpadaṁ</h3>

  Sammato'pi ce bhikkhu atthaṅ'gate suriye bhikkhuniyo ovadeyya, pācittiyaṁ. 

  <h3 class="h3-sub-chapters">Pācittiya 23: Bhikkhunupassayasikkhāpadaṁ</h3>

  Yo pana bhikkhu bhikkhun'ūpassayaṁ upasaṅkamitvā bhikkhuniyo ovadeyya, aññatra samayā, pācittiyaṁ. Tatth'āyaṁ samayo: gilānā hoti bhikkhunī; ayaṁ tattha samayo. 

  <h3 class="h3-sub-chapters">Pācittiya 24: Āmisasikkhāpadaṁ</h3>

  Yo pana bhikkhu evaṁ vadeyya: ”Āmisahetu bhikkhū bhikkhuniyo ovadantī'ti, pācittiyaṁ. 

  <h3 class="h3-sub-chapters">Pācittiya 25: Cīvaradānasikkhāpadaṁ</h3>

  Yo pana bhikkhu aññātikāya bhikkhuniyā cīvaraṁ dadeyya, aññatra pārivattakā, pācittiyaṁ 

  <h3 class="h3-sub-chapters">Pācittiya 26: Cīvarasibbanasikkhāpadaṁ</h3>

  Yo pana bhikkhu aññātikāya bhikkhuniyā cīvaraṁ sibbeyya vā sibbāpeyya vā, pācittiyaṁ. 

  <h3 class="h3-sub-chapters">Pācittiya 27: Saṁvidhānasikkhāpadaṁ</h3>

  Yo pana bhikkhu bhikkhuniyā saddhiṁ saṁvidhāya ek'addhānamaggaṁ paṭipajjeyya antamaso gām'antaram'pi, aññatra samayā, pācittiyaṁ. Tatth'āyaṁ samayo: satthagamanīyo hoti maggo sāsaṅkasammato sappaṭibhayo; ayaṁ tattha samayo. 

  <h3 class="h3-sub-chapters">Pācittiya 28: Nāvābhiruhanasikkhāpadaṁ</h3>

  Yo pana bhikkhu bhikkhuniyā saddhiṁ saṁvidhāya ekaṁ nāvaṁ abhirūheyya uddhaṁgāminiṁ vā adhogāminiṁ vā, aññatra tiriyaṁtaraṇāya, pācittiyaṁ. 

  <h3 class="h3-sub-chapters">Pācittiya 29: Paripācitasikkhāpadaṁ</h3>

  Yo pana bhikkhu jānaṁ bhikkhunīparipācitaṁ piṇḍapātaṁ bhuñjeyya, aññatra pubbe gihīsamārambhā, pācittiyaṁ. 

  <h3 class="h3-sub-chapters">Pācittiya 30: Rahonisajjasikkhāpadaṁ</h3>

  Yo pana bhikkhu bhikkhuniyā saddhiṁ eko ekāya raho nisajjaṁ kappeyya, pācittiyaṁ. 

  <p style="text-align: center;">Ovādavaggo tatiyo</p>

  <h2 class="h2-chapters">Bhojanavaggo</h2>

  <h3 class="h3-sub-chapters">Pācittiya 31: Āvasathapiṇḍasikkhāpadaṁ</h3>

  Agilānena bhikkhunā eko āvasathapiṇḍo bhuñjitabbo; tato ce uttariṁ bhuñjeyya, pācittiyaṁ. 

  <h3 class="h3-sub-chapters">Pācittiya 32: Gaṇabhojanasikkhāpadaṁ</h3>

  Gaṇabhojane, aññatra samayā, pācittiyaṁ. Tatth'āyaṁ samayo: gilānasamayo, cīvaradānasamayo, cīvarakārasamayo, addhānagamanasamayo, nāv'ābhirūhanasamayo, mahāsamayo, samaṇabhattasamayo; ayaṁ tattha samayo. 

  <h3 class="h3-sub-chapters">Pācittiya 33: Paramparabhojanasikkhāpadaṁ</h3>

  Paramparabhojane, aññatra samayā, pācittiyaṁ. Tatth'āyaṁ samayo: gilānasamayo, cīvaradānasamayo, cīvarakārasamayo; ayaṁ tattha samayo 

  <h3 class="h3-sub-chapters">Pācittiya 34: Kāṇamātusikkhāpadaṁ</h3>

  Bhikkhuṁ pan'eva kulaṁ upagataṁ pūvehi vā manthehi vā abhihaṭṭhuṁ pavāreyya, ākaṅkhamānena bhikkhunā dvattipattapūrā paṭiggahetabbā; tato ce uttariṁ paṭiggaṇheyya, pācittiyaṁ. Dvattipattapūre paṭiggahetvā, tato nīharitvā, bhikkhūhi saddhiṁ saṁvibhajitabbaṁ. Ayaṁ tattha sāmīci. 

  <h3 class="h3-sub-chapters">Pācittiya 35: Paṭhamapavāraṇāsikkhāpadaṁ</h3>

  Yo pana bhikkhu bhuttāvī pavārito anatirittaṁ khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ. 

  <h3 class="h3-sub-chapters">Pācittiya 36: Dutiyapavāraṇāsikkhāpadaṁ</h3>

  Yo pana bhikkhu bhikkhuṁ bhuttāviṁ pavāritaṁ anatirittena khādanīyena vā bhojanīyena vā abhihaṭṭhuṁ pavāreyya, “Handa bhikkhu khāda vā bhuñja vā'ti,” jānaṁ āsādan'āpekkho, bhuttasmiṁ, pācittiyaṁ. 

  <h3 class="h3-sub-chapters">Pācittiya 37: Vikālabhojanasikkhāpadaṁ</h3>

  Yo pana bhikkhu vikāle khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ. 

  <h3 class="h3-sub-chapters">Pācittiya 38: Sannidhikārakasikkhāpadaṁ</h3>

  Yo pana bhikkhu sannidhikārakaṁ khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ. 

  <h3 class="h3-sub-chapters">Pācittiya 39: Paṇītabhojanasikkhāpadaṁ</h3>

  Yāni kho pana tāni paṇītabhojanāni, seyyath'īdaṁ: sappi, navanītaṁ, telaṁ, madhuphāṇitaṁ, maccho, maṁsaṁ, khīraṁ, dadhi; yo pana bhikkhu evarūpāni paṇītabhojanāni agilāno attano atthāya viññāpetvā bhuñjeyya, pācittiyaṁ. 

  <h3 class="h3-sub-chapters">Pācittiya 40: Dantaponasikkhāpadaṁ</h3>

  Yo pana bhikkhu adinnaṁ mukhadvāraṁ āhāraṁ āhareyya, aññatra udakadantapoṇā, pācittiyaṁ. 

  <p style="text-align: center;">Bhojanavaggo catuttho</p>

  <h2 class="h2-chapters">Acelakavaggo</h2>

  <h3 class="h3-sub-chapters">Pācittiya 41: Acelakasikkhāpadaṁ</h3>

  Yo pana bhikkhu acelakassa vā paribbājakassa vā paribbājikāya vā sahatthā khādanīyaṁ vā bhojanīyaṁ vā dadeyya, pācittiyaṁ. 

  <h3 class="h3-sub-chapters">Pācittiya 42: Uyyojanasikkhāpadaṁ</h3>

  Yo pana bhikkhu bhikkhuṁ evaṁ vadeyya, “Eh'āvuso, gāmaṁ vā nigamaṁ vā piṇḍāya pavisissāmā'ti,” tassa dāpetvā vā adāpetvā vā uyyojeyya, “Gacch'āvuso! Na me tayā saddhiṁ kathā vā nisajjā vā phāsu hoti; ekakassa me kathā vā nisajjā vā phāsu hotī'ti;” etad'eva paccayaṁ karitvā anaññaṁ, pācittiyaṁ. 

  <h3 class="h3-sub-chapters">Pācittiya 43: Sabhojanasikkhāpadaṁ</h3>

  Yo pana bhikkhu sabhojane kule anupakhajja nisajjaṁ kappeyya, pācittiyaṁ. 

  <h3 class="h3-sub-chapters">Pācittiya 44: Rahopaṭicchannasikkhāpadaṁ</h3>

  Yo pana bhikkhu mātugāmena saddhiṁ raho paṭicchanne āsane nisajjaṁ kappeyya, pācittiyaṁ. 

  <h3 class="h3-sub-chapters">Pācittiya 45: Rahonisajjasikkhāpadaṁ</h3>

  Yo pana bhikkhu mātugāmena saddhiṁ eko ekāya raho nisajjaṁ kappeyya, pācittiyaṁ. 

  <h3 class="h3-sub-chapters">Pācittiya 46: Cārittasikkhāpadaṁ</h3>

  Yo pana bhikkhu nimantito sabhatto samāno santaṁ bhikkhuṁ anāpucchā purebhattaṁ vā pacchābhattaṁ vā kulesu cārittaṁ āpajjeyya aññatra samayā, pācittiyaṁ. Tatth'āyaṁ samayo: cīvaradānasamayo, cīvarakārasamayo; ayaṁ tattha samayo. 

  <h3 class="h3-sub-chapters">Pācittiya 47: Mahānāmasikkhāpadaṁ</h3>

  Agilānena bhikkhunā cātumāsapaccayapavāraṇā sāditabbā; aññatra punapavāraṇāya, aññatra niccapavāraṇāya; tato ce uttariṁ sādiyeyya, pācittiyaṁ. 

  <h3 class="h3-sub-chapters">Pācittiya 48: Uyyuttasenāsikkhāpadaṁ</h3>

  Yo pana bhikkhu uyyuttaṁ senaṁ dassanāya gaccheyya; aññatra tathārūpapaccayā, pācittiyaṁ. 

  <h3 class="h3-sub-chapters">Pācittiya 49: Senāvāsasikkhāpadaṁ</h3>

  Siyā ca tassa bhikkhuno koci'd'eva paccayo senaṁ gamanāya, dirattatirattaṁ tena bhikkhunā senāya vasitabbaṁ; tato ce uttariṁ vaseyya, pācittiyaṁ. 

  <h3 class="h3-sub-chapters">Pācittiya 50: Uyyodhikasikkhāpadaṁ</h3>

  Dirattatirattañ'ce bhikkhu senāya vasamāno, uyyodhikaṁ vā bal'aggaṁ vā senābyūhaṁ vā anīkadassanaṁ vā gaccheyya, pācittiyaṁ. 

  <p style="text-align: center;">Acelakavaggo pañcamo</p>

  <h2 class="h2-chapters">Surāpānavaggo</h2>

  <h3 class="h3-sub-chapters">Pācittiya 51: Surāpānasikkhāpadaṁ</h3>

  Surāmerayapāne pācittiyaṁ. 

  <h3 class="h3-sub-chapters">Pācittiya 52: Aṅgulipatodakasikkhāpadaṁ</h3>

  Aṅgulipatodake pācittiyaṁ. 

  <h3 class="h3-sub-chapters">Pācittiya 53: Hassadhammasikkhāpadaṁ</h3>

  Udake hassadhamme pācittiyaṁ. 

  <h3 class="h3-sub-chapters">Pācittiya 54: Anādariyasikkhāpadaṁ</h3>

  Anādariye pācittiyaṁ. 

  <h3 class="h3-sub-chapters">Pācittiya 55: Bhiṁsāpanasikkhāpadaṁ</h3>

  Yo pana bhikkhu bhikkhuṁ bhiṁsāpeyya, pācittiyaṁ. 

  <h3 class="h3-sub-chapters">Pācittiya 56: Jotikasikkhāpadaṁ</h3>

  Yo pana bhikkhu agilāno visibban'āpekkho jotiṁ samādaheyya vā samādahāpeyya vā, aññatra tathārūpapaccayā, pācittiyaṁ. 

  <h3 class="h3-sub-chapters">Pācittiya 57: Nahānasikkhāpadaṁ</h3>

  Yo pana bhikkhu oren'aḍḍhamāsaṁ nahāyeyya, aññatra samayā, pācittiyaṁ. Tatth'āyaṁ samayo: diyaḍḍho māso seso gimhānan'ti, vassānassa paṭhamo māso, icc'ete aḍḍhateyyamāsā, uṇhasamayo, pariḷāhasamayo, gilānasamayo, kammasamayo, addhānagamanasamayo, vātavuṭṭhisamayo; ayaṁ tattha samayo. 

  <h3 class="h3-sub-chapters">Pācittiya 58: Dubbaṇṇakaraṇasikkhāpadaṁ</h3>

  Navaṁ pana bhikkhunā cīvaralābhena tiṇṇaṁ dubbaṇṇakaraṇānaṁ aññataraṁ dubbaṇṇakaraṇaṁ ādātabbaṁ, nīlaṁ vā kaddamaṁ vā kāḷasāmaṁ vā. Anādā ce bhikkhu tiṇṇaṁ dubbaṇṇakaraṇānaṁ aññataraṁ dubbaṇṇakaraṇaṁ navaṁ cīvaraṁ paribhuñjeyya, pācittiyaṁ. 

  <h3 class="h3-sub-chapters">Pācittiya 59: Vikappanasikkhāpadaṁ</h3>

  Yo pana bhikkhu bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṁ cīvaraṁ vikappetvā apaccuddhārakaṁ paribhuñjeyya, pācittiyaṁ. 

  <h3 class="h3-sub-chapters">Pācittiya 60: Apanidhānasikkhāpadaṁ</h3>

  Yo pana bhikkhu bhikkhussa pattaṁ vā cīvaraṁ vā nisīdanaṁ vā sūcigharaṁ vā kāyabandhanaṁ vā apanidheyya vā apanidhāpeyya vā antamaso hass'āpekkho'pi pācittiyaṁ. 

  <p style="text-align: center;">Surāpānavaggo chaṭṭho</p>

  <h2 class="h2-chapters">Sappāṇavaggo</h2>

  <h3 class="h3-sub-chapters">Pācittiya 61: Sañciccasikkhāpadaṁ</h3>

  Yo pana bhikkhu sañcicca pāṇaṁ jīvitā voropeyya, pācittiyaṁ 

  <h3 class="h3-sub-chapters">Pācittiya 62: Sappāṇakasikkhāpadaṁ</h3>

  Yo pana bhikkhu jānaṁ sappāṇakaṁ udakaṁ paribhuñjeyya, pācittiyaṁ. 

  <h3 class="h3-sub-chapters">Pācittiya 63: Ukkoṭanasikkhāpadaṁ</h3>

  Yo pana bhikkhu jānaṁ yathādhammaṁ nihat'ādhikaraṇaṁ punakammāya ukkoṭeyya, pācittiyaṁ. 

  <h3 class="h3-sub-chapters">Pācittiya 64: Duṭṭhullasikkhāpadaṁ</h3>

  Yo pana bhikkhu bhikkhussa jānaṁ duṭṭhullaṁ āpattiṁ paṭicchādeyya, pācittiyaṁ. 

  <h3 class="h3-sub-chapters">Pācittiya 65: Ūnavīsativassasikkhāpadaṁ</h3>

  Yo pana bhikkhu jānaṁ ūnavīsativassaṁ puggalaṁ upasampādeyya, so ca puggalo anupasampanno, te ca bhikkhū gārayhā. Idaṁ tasmiṁ pācittiyaṁ. 

  <h3 class="h3-sub-chapters">Pācittiya 66: Theyyasatthasikkhāpadaṁ</h3>

  Yo pana bhikkhu jānaṁ theyyasatthena saddhiṁ saṁvidhāya ek'addhānamaggaṁ paṭipajjeyya antamaso gām'antaram'pi, pācittiyaṁ. 

  <h3 class="h3-sub-chapters">Pācittiya 67: Saṁvidhānasikkhāpadaṁ</h3>

  Yo pana bhikkhu mātugāmena saddhiṁ saṁvidhāya ek'addhānamaggaṁ paṭipajjeyya antamaso gām'antaram'pi, pācittiyaṁ. 

  <h3 class="h3-sub-chapters">Pācittiya 68: Ariṭṭhasikkhāpadaṁ</h3>

  Yo pana bhikkhu evaṁ vadeyya, “Tath'āhaṁ bhagavatā dhammaṁ desitaṁ ājānāmi, yathā ye'me antarāyikā dhammā vuttā bhagavatā, te paṭisevato n'ālaṁ antarāyāyā'ti,” so bhikkhu bhikkhūhi evam'assa vacanīyo, “Mā āyasmā evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya; aneka-pariyāyena āvuso antarāyikā dhammā antarāyikā vuttā bhagavatā, alañ'ca pana te paṭisevato antarāyāyā'ti,” evañ'ca so bhikkhu bhikkhūhi vuccamāno tath'eva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya, yāvatatiyañ'ce samanubhāsiyamāno taṁ paṭinissajeyya, icc'etaṁ kusalaṁ, no ce paṭinissajeyya, pācittiyaṁ. 

  <h3 class="h3-sub-chapters">Pācittiya 69: Ukkhittasambhogasikkhāpadaṁ</h3>

  Yo pana bhikkhu jānaṁ tathāvādinā bhikkhunā akaṭ'ānudhammena taṁ diṭṭhiṁ appaṭinissaṭṭhena saddhiṁ sambhuñjeyya vā saṁvaseyya vā saha vā seyyaṁ kappeyya, pācittiyaṁ. 

  <h3 class="h3-sub-chapters">Pācittiya 70: Kaṇṭakasikkhāpadaṁ</h3>

  Samaṇ'uddeso'pi ce evaṁ vadeyya, “Tath'āhaṁ bhagavatā dhammaṁ desitaṁ ājānāmi, yathā ye'me antarāyikā dhammā vuttā bhagavatā, te paṭisevato n'ālaṁ antarāyāyā'ti,” so samaṇ'uddeso bhikkhūhi evam'assa vacanīyo, “Mā āvuso samaṇ'uddesa evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya; anekapariyāyena āvuso samaṇ'uddesa antarāyikā dhammā antarāyikā vuttā bhagavatā, alañ'ca pana te paṭisevato antarāyāyā'ti,” evañ'ca so samaṇ'uddeso bhikkhūhi vuccamāno tath'eva paggaṇheyya, so samaṇ'uddeso bhikkhūhi evam'assa vacanīyo, “Ajja't'agge te āvuso samaṇ'uddesa na c'eva so bhagavā satthā apadisitabbo, yam'pi c'aññe samaṇ'uddesā labhanti bhikkhūhi saddhiṁ dirattatirattaṁ saha seyyaṁ, sā'pi te n'atthi, cara pire vinassā'ti.” Yo pana bhikkhu jānaṁ tathānāsitaṁ samaṇ'uddesaṁ upalāpeyya vā upaṭṭhāpeyya vā sambhuñjeyya vā saha vā seyyaṁ kappeyya, pācittiyaṁ. 

  <p style="text-align: center;">Sappāṇakavaggo sattamo</p>

  <h2 class="h2-chapters">Sahadhammikavaggo</h2>

  <h3 class="h3-sub-chapters">Pācittiya 71: Sahadhammikasikkhāpadaṁ</h3>

  Yo pana bhikkhu bhikkhūhi sahadhammikaṁ vuccamāno evaṁ vadeyya, “Na tāv'āhaṁ āvuso etasmiṁ sikkhāpade sikkhissāmi, yāva na aññaṁ bhikkhuṁ byattaṁ vinayadharaṁ paripucchāmī'ti, pācittiyaṁ. Sikkhamānena, bhikkhave, bhikkhunā aññātabbaṁ paripucchitabbaṁ paripañhitabbaṁ. Ayaṁ tattha sāmīci. 

  <h3 class="h3-sub-chapters">Pācittiya 72: Vilekhanasikkhāpadaṁ</h3>

  Yo pana bhikkhu pātimokkhe uddissamāne evaṁ vadeyya, “Kiṁ pan'imehi khudd'ānukhuddakehi sikkhāpadehi uddiṭṭhehi; yāva'd'eva kukkuccāya, vihesāya, vilekhāya saṁvattantī'ti,” sikkhāpadavivaṇṇanake, pācittiyaṁ. 

  <h3 class="h3-sub-chapters">Pācittiya 73: Mohanasikkhāpadaṁ</h3>

  Yo pana bhikkhu anvaḍḍhamāsaṁ pātimokkhe uddissamāne evaṁ vadeyya, “Idān'eva kho ahaṁ jānāmi, ayam'pi kira dhammo sutt'āgato suttapariyāpanno anvaḍḍhamāsaṁ uddesaṁ āgacchatī'ti,” tañ'ce bhikkhuṁ aññe bhikkhū jāneyyum, “Nisinnapubbaṁ iminā bhikkhunā dvattikkhattuṁ pātimokkhe uddissamāne. Ko pana vādo bhiyyo'ti, na ca tassa bhikkhuno aññāṇakena mutti atthi, yañ'ca tattha āpattiṁ āpanno, tañ'ca yathā dhammo kāretabbo, uttariñ'c'assa moho āropetabbo, “Tassa te āvuso alābhā, tassa te dulladdhaṁ. Yaṁ tvaṁ pātimokkhe uddissamāne, na sādhukaṁ aṭṭhikatvā manasikarosī'ti.” Idaṁ tasmiṁ mohanake, pācittiyaṁ. 

  <h3 class="h3-sub-chapters">Pācittiya 74: Pahārasikkhāpadaṁ</h3>

  Yo pana bhikkhu bhikkhussa kupito anattamano pahāraṁ dadeyya, pācittiyaṁ. 

  <h3 class="h3-sub-chapters">Pācittiya 75: Talasattikasikkhāpadaṁ</h3>

  Yo pana bhikkhu bhikkhussa kupito anattamano talasattikaṁ uggireyya, pācittiyaṁ. 

  <h3 class="h3-sub-chapters">Pācittiya 76: Amūlakasikkhāpadaṁ</h3>

  Yo pana bhikkhu bhikkhuṁ amūlakena saṅghādisesena anuddhaṁseyya, pācittiyaṁ. 

  <h3 class="h3-sub-chapters">Pācittiya 77: Sañciccasikkhāpadaṁ</h3>

  Yo pana bhikkhu bhikkhussa sañcicca kukkuccaṁ upadaheyya, “Iti'ssa muhuttam'pi aphāsu bhavissatī'ti,” etad'eva paccayaṁ karitvā anaññaṁ, pācittiyaṁ. 

  <h3 class="h3-sub-chapters">Pācittiya 78: Upassutisikkhāpadaṁ</h3>

  Yo pana bhikkhu bhikkhūnaṁ bhaṇḍanajātānaṁ kalahajātānaṁ vivād'āpannānaṁ upassutiṁ tiṭṭheyya:,“Yaṁ ime bhaṇissanti, taṁ sossāmī'ti,” etad'eva paccayaṁ karitvā anaññaṁ, pācittiyaṁ. 

  <h3 class="h3-sub-chapters">Pācittiya 79: Kammappaṭibāhanasikkhāpadaṁ</h3>

  Yo pana bhikkhu dhammikānaṁ kammānaṁ chandaṁ datvā pacchā khiyyanadhammaṁ āpajjeyya, pācittiyaṁ. 

  <h3 class="h3-sub-chapters">Pācittiya 80: Chandaṁ-adatvā-gamanasikkhāpadaṁ</h3>

  Yo pana bhikkhu saṅghe vinicchayakathāya vattamānāya chandaṁ adatvā uṭṭhāy'āsanā pakkameyya, pācittiyaṁ. 

  <h3 class="h3-sub-chapters">Pācittiya 81: Dubbalasikkhāpadaṁ</h3>

  Yo pana bhikkhu samaggena saṅghena cīvaraṁ datvā pacchā khiyyanadhammaṁ āpajjeyya, “Yathāsanthutaṁ bhikkhū saṅghikaṁ lābhaṁ pariṇāmentī'ti”, pācittiyaṁ. 

  <h3 class="h3-sub-chapters">Pācittiya 82: Pariṇāmanasikkhāpadaṁ</h3>

  Yo pana bhikkhu jānaṁ saṅghikaṁ lābhaṁ pariṇataṁ puggalassa pariṇāmeyya, pācittiyaṁ. 

  <p style="text-align: center;">Sahadhammikavaggo aṭṭhamo</p>

  <h2 class="h2-chapters">Rājavaggo</h2>

  <h3 class="h3-sub-chapters">Pācittiya 83: Antepurasikkhāpadaṁ</h3>

  Yo pana bhikkhu rañño khattiyassa muddh'ābhisittassa anikkhantarājake aniggataratanake pubbe appaṭisaṁvidito indakhīlaṁ atikkameyya, pācittiyaṁ. 

  <h3 class="h3-sub-chapters">Pācittiya 84: Ratanasikkhāpadaṁ</h3>

  Yo pana bhikkhu ratanaṁ vā ratanasammataṁ vā, aññatra ajjhārāmā vā ajjhāvasathā vā uggaṇheyya vā uggaṇhāpeyya vā, pācittiyaṁ. Ratanaṁ vā pana bhikkhunā ratanasammataṁ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṁ, “Yassa bhavissati, so harissatī'ti.” Ayaṁ tattha sāmīci. 

  <h3 class="h3-sub-chapters">Pācittiya 85: Vikālagāmappavesanasikkhāpadaṁ</h3>

  Yo pana bhikkhu santaṁ bhikkhuṁ anāpucchā vikāle gāmaṁ paviseyya, aññatra tathārūpā accāyikā karaṇīyā, pācittiyaṁ. 

  <h3 class="h3-sub-chapters">Pācittiya 86: Sūcigharasikkhāpadaṁ</h3>

  Yo pana bhikkhu aṭṭhimayaṁ vā dantamayaṁ vā visāṇamayaṁ vā sūcigharaṁ kārāpeyya, bhedanakaṁ pācittiyaṁ. 

  <h3 class="h3-sub-chapters">Pācittiya 87: Mañcapīṭhasikkhāpadaṁ</h3>

  Navaṁ pana bhikkhunā mañcaṁ vā pīṭhaṁ vā kārayamānena aṭṭh'aṅgulapādakaṁ kāretabbaṁ sugataṅgulena, aññatra heṭṭhimāya aṭaniyā. Taṁ atikkāmayato, chedanakaṁ pācittiyaṁ. 

  <h3 class="h3-sub-chapters">Pācittiya 88: Tūlonaddhasikkhāpadaṁ</h3>

  Yo pana bhikkhu mañcaṁ vā pīṭhaṁ vā tūl'onaddhaṁ kārāpeyya, uddālanakaṁ pācittiyaṁ. 

  <h3 class="h3-sub-chapters">Pācittiya 89: Nisīdanasikkhāpadaṁ</h3>

  Nisīdanaṁ pana bhikkhunā kārayamānena pamāṇikaṁ kāretabbaṁ. Tatr'idaṁ pamāṇaṁ, dīghaso dve vidatthiyo sugatavidatthiyā, tiriyaṁ diyaḍḍhaṁ, dasā vidatthi. Taṁ atikkāmayato, chedanakaṁ pācittiyaṁ. 

  <h3 class="h3-sub-chapters">Pācittiya 90: Kaṇḍuppaṭicchādisikkhāpadaṁ</h3>

  Kaṇḍupaṭicchādiṁ pana bhikkhunā kārayamānena pamāṇikā kāretabbā. Tatr'idaṁ pamāṇaṁ, dīghaso catasso vidatthiyo sugatavidatthiyā, tiriyaṁ dve vidatthiyo. Taṁ atikkāmayato, chedanakaṁ pācittiyaṁ. 

  <h3 class="h3-sub-chapters">Pācittiya 91: Vassikasāṭikasikkhāpadaṁ</h3>

  Vassikasāṭikaṁ pana bhikkhunā kārayamānena pamāṇikā kāretabbā. Tatr'idaṁ pamāṇaṁ, dīghaso cha vidatthiyo sugatavidatthiyā, tiriyaṁ aḍḍhateyyā. Taṁ atikkāmayato, chedanakaṁ pācittiyaṁ. 

  <h3 class="h3-sub-chapters">Pācittiya 92: Nandasikkhāpadaṁ</h3>

  Yo pana bhikkhu sugatacīvarappamāṇaṁ cīvaraṁ kārāpeyya atirekaṁ vā, chedanakaṁ pācittiyaṁ. Tatr'idaṁ sugatassa sugatacīvarappamāṇaṁ, dīghaso nava vidatthiyo sugatavidatthiyā, tiriyaṁ cha vidatthiyo. Idaṁ sugatassa sugatacīvarappamāṇaṁ. 

  <p style="text-align: center;">Rājavaggo navamo</p>

  <p style="text-align: center;">Uddiṭṭhā kho āyasmanto dvenavuti pācittiyā dhammā.<br/> Tatth'āyasmante pucchāmi: Kacci'ttha parisuddhā?<br/> Dutiyam'pi pucchāmi: Kacci'ttha parisuddhā?<br/> Tatiyam'pi pucchāmi: Kacci'ttha parisuddhā?<br/> Parisuddh'etth'āyasmanto, tasmā tuṇhī, evam'etaṁ dhārayāmi.</p>

  <p class="outro">Pācittiyā niṭṭhitā</p>
</body>
</html>